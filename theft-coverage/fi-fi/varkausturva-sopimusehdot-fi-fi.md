# Augment Varkausturva

Näitä ehtoja sovelletaan **Augmentin** yksityishenkilölle (**asiakas**) **Augment-skuuteille** tarjoamaan **Varkausturva-palveluun**. **Sopimuksen** saa solmia ainoastaan täysivaltainen 18 vuotta täyttänyt luonnollinen henkilö, joka ei ole holhouksen alainen. **Palvelu** on tarkoitettu käytettäväksi yhdessä kotitaloudessa.

## Sopimuksen alkaminen

**Sopimus** laaditaan sähköisesti. **Sopimus** alkaa **Augmentin** hyväksyttyä **asiakkaan** tilauksen. **Sopimus** on ladattavissa sähköisessä muodossa **Augmentin** verkkosivuilta.

## Skuutin säilytys

**Sopimuksen** kattava **skuutti** tulee säilyttää lukitussa ja suljetussa tilassa joko kotona tai kodin yhteydessä olevassa yksityisessä varastossa tai autotallissa. Jos **skuutti** säilytetään jaetussa tilassa, kuten taloyhtiön pyörävarastossa, se tulee lukita asianmukaisesti.

## Skuutin asianmukainen lukitseminen

**Skuutti** on aina lukittava Augment-mobiilisovelluksella, kun sillä ei ajeta. Jos skuutti jätetään ilman valvontaa suoran näköyhteyden ulkopuolelle julkiseen tai jaettuun tilaan, se on lukittava Augment-vaijerilukolla tai vastaavalla asianmukaisella lukolla kiinteään rakenteeseen kuten pyörätelineeseen. Lukko tulee kiinnittää skuutin rungosta tai takahaarukan läpi. Ellei akkua ole lukittu **skuuttiin** Augment-akkulukolla, tulee se irrottaa **skuutista** ja kuljettaa **asiakkaan** mukana tai säilyttää kotona tai vastaavassa lukitussa tilassa.

## Varkaudet

Varkauksista tulee ilmoittaa 5 arkipäivän kuluessa poliisille ja lähettää kopio tehdystä rikosilmoituksesta lisätietoineen **Augmentille** Live Chatin, mobiilisovelluksen tai sähköpostin välityksellä.

Mikäli tämän sopimuksen piiriin kuuluva skuutti varastetaan, se korvataan vastaavalla **Augment-vaihtoskuutilla** omavastuun maksamisen jälkeen. Augment-vaihtoskuutit ovat **Augmentin** kunnostamia **skuutteja**, ja niissä voi näkyä jälkiä käytöstä. Mikäli **asiakkaalla** on voimassa oleva Augment-palvelusopimus ja siihen sisältyvä **skuutti** varastetaan, palvelusopimus jatkuu normaalisti.

Augment Varkausturva ei korvaa **skuutin** tai sen akun varkautta/katoamista jos,

- **Asiakas** ei toimita kopiota poliisille toimitetusta rikosilmoituksesta, joka sisältää tiedot varkaudesta ja rikoksen kirjausnumeron.
- **Asiakkaalla** erääntyneitä maksamattomia palvelumaksuja Augmentille.
- **Asiakkaalla** on palauttamattomia Augment-vaihtolaitteita.
- **Skuutti** on varastettu **asiakkaan** kodista tai ajoneuvosta ja murtautumisesta ei ole jälkiä.
- **Skuutti** ei ole ollut lukittu mobiilisovelluksella varkaushetkellä.
- **Skuutti** ei ole ollut lukittu asianmukaisesti kohtien ”Skuutin säilytys” ja ”Skuutin lukitseminen” mukaisesti.
- **Skuutti** on lainattu toiselle henkilölle tai sitä on käytetty vuokraukseen, palkkioiden saamiseen tai kuriiripalveluihin.
- **Skuutin** on varastanut vuokralainen tai samassa taloudessa asuva henkilö.
- Virkavalta tai muu viranomainen on ottanut **skuutin** haltuunsa

## Omavastuu

**Skuutin** omavastuu ilman akkua on 100 € ja akun kanssa 150 €. Pelkän akun omavastuu on 125 €. Omavastuu laskutetaan, kun varkaus / häviö on ilmoitettu **Augmentille**.

## Sopimuksen vähimmäisaika

**Sopimuksen vähimmäisaika** on 12 kuukautta. Vähimmäisajan päätyttyä, tämän sopimuksen voi irtisanoa 30 päivän irtisanomisajalla.

Tämä **sopimus** päättyy **asiakkaan** palauttaessa kaikki Augment-skuuttipalvelusopimuksiin sisältyvät skuutit Augmentille skuuttipalvelusopimuksien päättyessä.

## Palvelumaksu

Augment Varkausturva veloitetaan etukäteen valitun maksuvälin (1kk, 3kk tai 24kk) mukaisesti. **Asiakkaan** tulee varmistaa, että käytettävällä maksukortilla tai pankkitilillä on riittävästi katetta maksujen suorittamiseen.

Eräpäivä määräytyy tilauspäivän mukaan. Eräpäivää voi siirtää olemalla yhteydessä asiakaspalveluun. Koska kalenterikuukausien pituus vaihtelee, kuukausiveloituksien eräpäivä voi vaihdella kuukausien välillä muutamalla päivällä.

Maksun viivästyessä peritään viivästyskorkona **asiakkaalta** korkolain mukainen kulloinkin voimassa oleva viivästyskorko. **Augmentilla** on viivästyskoron lisäksi oikeus periä kohtuulliset perintäkulut. Jos erääntyneitä laskuja ei makseta maksumuistutuksesta huolimatta, **Augmentilla** on oikeus irtisanoa Varkausturva-palvelu ja periä **asiakkaalta** vähimmäisajan maksattomat maksut vahingonkorvauksena.

## Maksutietojen ylläpitäminen

Mikäli käytetyn maksukortin / pankkitilin tiedot muuttuvat, uudet tiedot tulee päivittää **Augmentin** itsepalvelusivuston kautta ennen seuraavan palvelumaksun erääntymistä.

**Augmentin** käyttämät maksuvälittäjät (tällä hetkellä Adyen / Stripe) tallentavat tarvittavat maksukortti- ja muut maksuvälinetiedot vahvasti salattuina omiin tietokantoihinsa.

## Yhteystietojen ylläpitäminen

**Asiakkaan** tulee huolehtia siitä, että **Augmentilla** on hänen kulloinkin ajan tasalla olevat yhteystietonsa.

**Augment** lähettää sopimukseen liittyvät ilmoitukset kuten tiedon viivästyneistä maksuista tai palvelumuutoksista asiakkaan sähköisesti ilmoittamaan sähköpostiosoitteeseen tai matkaviestinliittymänumeroon.

<div class="page"/>

## Ylivoimainen este

**Augment** vapautuu sopimusvelvoitteistaan ja vahingonkorvausvelvollisuudestaan siltä osin kuin sen sopimuksen täyttäminen estyy tai viivästyy ylivoimaisen esteen vuoksi. Ylivoimaisella esteellä tarkoitetaan olosuhteita, joita **Augment** ei voinut ennakoida sopimusta tehdessään ja jotka ovat sen vaikutusmahdollisuuksien ulkopuolella.

## Henkilötietojen ja telematiikkatietojen käsittely, evästeet

**Augment** käsittelee henkilötietoja soveltuvan tietosuojalainsäädännön mukaisesti. Tarkemmat tiedot henkilötietojen käsittelystä ja evästeistä on **Augmentin** tietosuojasopimuksessa, joka löytyy **Augmentin** nettisivuilta.

**Augment** voi kerätä palveluun sisältävistä **skuuteista** ja muista laitteista telematiikkatietoa. Tämä on esimerkiksi tietoa skuutin sijainnista, liikkeistä, lämpötiloista ja laitteen käytöstä yleensä. Telematiikkatieto ei sisällä henkilötietoa.

## Vastuunrajoitus

**Augment** ei ole vastuussa mistään aiheuttamastaan välillisestä tai epäsuorasta vahingosta, ellei **Augment** ole aiheuttanut sitä tahallisesti tai törkeän tuottamuksellisesti.

## Sopimuskieli

Tämän **sopimuksen** ensisijainen sopimuskieli on suomi. Mahdollisissa ristiriitatilanteissa eri kieliversioiden välillä suomenkielinen versio on määräävä.

## Sovellettava laki ja erimielisyydet

Tähän sopimukseen sovelletaan Suomen lakia.

Erimielisyydet tulee ensisijaisesti pyrkiä ratkaisemaan osapuolten välisin neuvotteluin. **Asiakkaalla** on oikeus nostaa kanne Augmentia vastaan asiakkaan Suomessa sijaitsevan kotipaikan tai vakituisen asuinpaikan käräjäoikeudessa. Jos erimielisyyden ratkaisemiseen ei ole muutoin toimivaltaista tuomioistuinta Suomessa, kummallakin osapuolella on oikeus saattaa sopimusta koskevat riitaisuudet käsiteltäväksi Etelä-Pohjanmaan käräjäoikeudessa.

**Asiakkaalla** on oikeus saattaa sopimusta koskeva erimielisyys käsiteltäväksi Kuluttajariitalautakuntaan, joka voi antaa suosituksen erimielisyyden ratkaisemiseksi. Ennen asian viemistä kuluttajariitalautakunnan käsittelyyn asiakkaan tulee olla yhteydessä kuluttajaneuvontaan.

## Ehtojen voimassaolo

Nämä ehdot ovat voimassa 30.5.2024 alkaen toistaiseksi
