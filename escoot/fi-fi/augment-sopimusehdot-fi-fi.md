# AUGMENT PALVELUSOPIMUS

## Sopimuksen osapuolet ja tarkoitus

Näitä ehtoja sovelletaan **Augmentin** yksityishenkilölle (**asiakas**) tarjoamaan sähköpotkulauta **palveluun**. **Sopimuksen** saa solmia ainoastaan 18 vuotta täyttänyt henkilö, joka ei ole holhouksen alainen. **Palvelua** on tarkoitettu käytettäväksi yhdessä kotitaloudessa. **Palvelua** ei saa käyttää elinkeinotoiminnassa tai tulon hankkimiseksi.

**Sopimuksen** tarkoituksena on määritellä osapuolten oikeudet ja velvollisuudet koskien Augmentin tämän Sopimuksen mukaista **palvelua** ja siihen sisältyvää sähköpotkulautaa.

- Sopimuksen alkamiseen liittyvät ehdot (sivu 1)
- Skuutin käyttöön ja sopimuksen voimassaoloaikaan liittyvät ehdot (sivu 1)
- Sopimuksen päättämiseen liittyvät ehdot (sivu 3)
- Palvelumaksuihin ja yhteystietojen ylläpitämiseen liittyvät ehdot (sivu 4)
- Muut ehdot (sivu 4)

## Sopimuksen alkamiseen liittyvät ehdot

### Sopimuksen alkaminen

**Sopimus** laaditaan sähköisesti. **Sopimus** alkaa **Augmentin** hyväksyttyä **asiakkaan** tilauksen. Sopimus on ladattavissa sähköisessä muodossa Augmentin verkkosivuilta.

### Luottotietojen tarkistaminen

**Augmentilla** on oikeus tarkistaa **asiakkaan** luottotiedot ennen sopimuksen hyväksymistä.

### Sopimuksen alussa asiakkaalle toimitettava skuutti

**Augment** toimittaa asiakkaalle uuden käyttämättömän **skuutin minimisopimuskauden** alussa. **Skuutti** on **Augmentin** omaisuutta **sopimuksen** voimassaoloaikana. Skuuttiin ei saa tehdä teknisiä tai muita muutoksia. **Skuutista** ei saa poistaa **Augment**:n logoja, maalata sitä, kiinnittää tarroja tai muutenkaan muuttaa **skuuttia**. **Augmentilla** on oikeus periä **asiakkaalta** kustannukset, jotka aiheutuvat Skuutin muutosten palauttamisesta alkuperäiseen kuntoon.

## Skuutin käyttöön ja sopimuksen voimassaoloaikaan liittyvät ehdot

### Skuutin käyttäminen

Sähköpotkulaudat ovat Suomen tieliikennelain mukaisia ”Kevyitä sähköajoneuvoja” ja tarkoitettu käytettäväksi Suomessa kuten tieliikennelaissa on määritelty. **Asiakkaan** tulee varmistua, että hän ja **skuutin** muut käyttäjät tuntevat **skuutin** käyttämiseen liittyvät liikennesäännöt, ja osaavat käsitellä Skuuttia kaikissa olosuhteissa aiheuttamatta vaaraa itselleen tai muille liikenteessä kulkijoille.

**Asiakas** vastaa siitä, että **skuutti** on lakien mukaisessa kunnossa ja että Skuuttia käytetään lain edellyttämällä tavalla. **Skuuttia** ei saa käytää sääolosuhteissa, mihin se ei sovellu turvallisesti käytettäväksi.

**Skuuttia** ei ole tarkoitettu kilpailu-, maastoajoon tai temppuiluun. Temppuiluksi katsotaan esimerkiksi eturenkaan sudittelu kaasulla, tahalliset lukkojarrutukset, yhdellä renkaalla ajaminen, keuliminen ja hyppiminen.

### Skuutin rikkoutuminen

**Skuuttiin** tulleesta viasta tai vahingosta tulee ilmoittaa **asiakaspalveluun** live chat:n välityksellä. Ilmoituksen jälkeen **Augment** lähettää **asiakkaalle** veloituksetta Vaihtoskuutin seuraavana työpäivänä. Lähetyspäivästä laskettuna **vaihtoskuutin** toimitusaika on normaalisti 1-3 työpäivää.

Vaihtoehtoisesti **asiakas** voi itse korjata rikki menneen **skuutin**. Tällöin toimitamme **asiakkaalle** veloituksetta korjaamiseen tarvittavat varaosat.

Palvelumme kattaa:

- Kaikki viat mukaan lukien Kuluvat osat kuten renkaat, jarrut, moottori ja akku
- Normaalikäytöstä poikkeavat odottamattomat vahingot esim. skuutin rikkoutuminen törmäyksen tai kaatumisen takia. Näissä tapauksissa korvattavien vahinkojen määrä on rajoitettu maksimissaan kahteen tapaukseen vuosittain Sopimuksen alusta alkaen laskettuna.

**Augmentilla** on oikeus periä tahallaan tai törkeästä huolimattomuudesta aiheutettujen vikojen korjaamisesta aiheutuneet kustannukset. **Augment** ei vastaa **asiakkaalle** tai kolmansille osapuolille Skuutista tai sen käytöstä aiheutuneista henkilö-, omaisuus- tai irtaimisto- tai kiinteistövahingoista. Asiakkaan tulee varmistaa, että hänellä on niiden varalta voimassa olevat vahinko-, tapaturma- ja vastuuvakuutukset.

### Rikki menneen skuutin palauttaminen

**Vaihtoskuutin** vastaanottamisen jälkeen rikki mennyt **skuutti** tulee lähettää **Augmentille** noudattaen **asiakaspalvelulta** saatavia ohjeita. Rikki menneen **skuutin** lähettäminen on veloituksetonta.

Ellei rikki mennyttä **skuuttia** ole lähetetty viikon kuluessa **vaihtoskuutin** vastaanottamisesta, **Augmentilla** on oikeus veloittaa kultakin alkavalta viikolta 12,50 € viivästymismaksu.

### Skuutin akku ja sen lataaminen

Ohjeet akun lataamiseksi ja säilyttämiseksi löytyvät **skuutin** käyttöohjeesta. **Skuutin** akku tulee ladata vähintään 2 kuukauden välein. Jos akussa on fyysisiä vaurioita, akku kuumentuu tavallista enemmän, akku pitää omituista ääntä tai vuotaa, sitä ei saa ladata tai käyttää.

Jos akun enimmäiskapasiteetti laskee alle 70 prosenttiin uuden akun kapasiteetista, **Augment** vaihtaa akun veloituksetta. **Augmentilla** ei ole velvollisuutta vaihtaa akkua, mikäli sitä ei ole säilytetty tai ladattu ohjeiden mukaisesti.

### Varastettu skuutti, skuuttiin kohdistuva ilkivalta, skuutin muu menettäminen.

Mikäli **skuutti** varastetaan tai se katoaa tai joutuu ilkivallan kohteeksi, asiasta tulee ilmoittaa 48 tunnin kuluessa Poliisille ja **Augmentille asiakaspalvelun** live chat:n välityksellä. Veloitamme varastetusta **skuutista** 250 € ilman akkua, 360Wh akun kanssa 350 € ja isompien akkujen kanssa 450 €. Maksun suorittamisen jälkeen toimitamme **asiakkaalle** veloituksetta **vaihtoskuutin**. Varkaus, katoaminen tai ilkivalta ei päätä tätä **sopimusta**.

### Liikenneonnettomuudet

Liikenneonnettomuudet, joissa on osallisena kolmansia osapuolia, tulee ilmoittaa poliisille ja **Augmentille** 48 tunnin sisällä.

### Skuutin päivittäminen uuteen

Käytössä olevan **skuutin** voi päivittää uuteen 12 kk kuluttua Sopimuksen alkamisesta maksamalla 125 €, tai veloituksetta 18 kk kuluttua **sopimuksen** alkamisesta. **Skuutin** päivittäminen aloittaa uuden 24kk määräaikaisen **minimisopimuskauden**.

Uuden **skuutin** saapumisen jälkeen vanha **skuutti** tulee lähettää **Augmentille asiakaspalvelun** ohjeita noudattaen. Ellei vanhaa **skuuttia** ole lähetetty viikon sisällä uuden **skuutin** vastaanottamisesta **Augmentilla** on oikeus veloittaa kultakin alkavalta viikolta 12,50 € viivästymismaksu.

### Sopimuksen voimassaoloaika

Sopimusaika on vähintään 24 kuukautta **sopimuksen** alkamisesta. Ensimmäiset 24kk Sopimus on voimassa määräaikaisena eikä se ole irtisanottavissa (**minimisopimuskausi**). Tämän jälkeen **sopimuksen** voimassaolo jatkuu toistaiseksi voimassa olevana 30 päivän irtisanomisajalla.

## Sopimuksen päättämiseen liittyvät ehdot

### Sopimuksen irtisanominen

**Asiakkaalla** on oikeus irtisanoa **sopimus** päättymään **minimisopimuskauden** päättyessä toimittamalla irtisanomisilmoitus Augmentin Asiakaspalveluun ennen määräaikaisen Minimisopimuskauden päättymistä.

**Augmentilla** on **minimisopimuskauden** jälkeen oikeus irtisanoa **sopimus** 30 päivän irtisanomisajalla

### Skuutin palauttaminen sopimuksen irtisanomisen jälkeen

Mikäli **sopimuksen** päättymisen jälkeen **asiakas** ei halua lunastaa **skuuttia**, se tulee palauttaa **Augmentille asiakaspalvelun** ohjeita noudattaen.

### Mahdollisuus lunastaa Skuutti omaksi

**Minimisopimuskauden** jälkeen tai maksettuaan kaikki **minimisopimuskauden** maksuerät, **asiakas** voi lunastaa **skuutin** omakseen 29 eurolla. **Lunastushinnan** maksamisen jälkeen **sopimus** päättyy automaattisesti.

### Sopimuksen päättäminen ennen minimisopimuskauden päättymistä

**Asiakkaalla** on oikeus päättää **sopimus** aikaisintaan 11 kuukauden kuluttua sen alkamisesta toimittamalla asiasta tieto **Augmentin asiakaspalvelulle** ja maksamalla 195 €. Maksun suorittamisen jälkeen **skuutti** siirtyy **asiakkaan** omaksi ja **sopimus** lakkaa olemasta voimassa.

<div class="page"/>

### Etämyynnin peruutusoikeus

**Asiakkaalla** on kuluttajansuojalain mukainen oikeus peruuttaa etämyynnissä tehty sopimus viimeistään 14 päivän kuluessa Sopimuksen tekemisestä. **Sopimuksen** peruuttamisesta tulee ilmoittaa Augmentille toimittamalla liitteenä oleva **peruutuslomake** täytettynä **asiakaspalvelulle**.

**Skuutti**-pakkauksen saa avata tutustuakseen rauhassa sen sisältöön. **Sopimuksen** peruuttamisen jälkeen **skuutti** tulee lähettää **Augmentille** alkuperäisessä uutta vastaavassa kunnossa viikon kuluessa **asiakaspalvelulta** saatavia ohjeita noudattaen.

Mikäli **skuutti** on otettu käyttöön peruutusaikana ja **sopimus** perutaan, **Augmentilla** on oikeus veloittaa **skuutin** arvon alentuma **asiakkaalta**. Jos palautettu **skuutti** on myyntikelvoton, **Augmentilla** on oikeus veloittaa **asiakkaalta** koko **skuutin** arvoa vastaava summa.

## Palvelumaksuihin ja yhteystietojen ylläpitämiseen liittyvät ehdot

### Palvelumaksut

**Sopimuksen** mukaiset **palvelumaksut** veloitetaan etukäteen valitun maksuvälin (1kk, 3kk tai 24kk) mukaisesti. **Asiakkaan** tulee varmistaa, että käytettävällä maksukortilla tai pankkitilillä on riittävästi katetta maksujen suorittamiseen.

**Palvelumaksun** eräpäivä määräytyy tilauspäivän mukaan. Eräpäivää voi siirtää olemalla yhteydessä **asiakaspalveluun**. Koska kalenterikuukausien pituus vaihtelee, kuukausiveloituksien eräpäivä voi vaihdella kuukausien välillä muutamalla päivällä.

**Sopimuksen** alaiset saatavat on pantattu Danske Bank AB:n hyväksi. Kukaan muu kuin **pantinsaaja** ei saa tehdä muutoksia maksuohjeisiin.

### Maksutietojen ylläpitäminen

Mikäli käytetyn maksukortin / pankkitilin tiedot muuttuvat, uudet tiedot tulee päivittää **Augmentin** itsepalvelusivuston kautta ennen seuraavan **palvelumaksun** erääntymistä.

Käyttämämme maksuvälittäjät (tällä hetkellä Adyen / Stripe) tallentavat tarvittavat maksukortti- ja muut maksuvälinetiedot vahvasti salattuina omiin tietokantoihinsa.

### Yhteystietojen ylläpitäminen

**Asiakkaan** tulee huolehtia siitä, että **Augmentilla** on hänen kulloinkin ajan tasalla olevat yhteystiedot.

Augment lähettää Sopimukseen liittyvät ilmoitukset kuten tiedon viivästyneistä maksuista tai palvelumuutoksista sähköisesti ilmoitettuun sähköpostiosoitteeseen tai matkaviestinliittymänumeroon.

## Muut ehdot

### Palvelun käytön sulkeminen ja rajoittaminen

**Augmentilla** on velvollisuus pyynnöstä sulkea, rajoittaa tai estää palvelun käyttö, jos **asiakas** tai toimivaltainen viranomainen kuten Poliisi tai vakuutusyhtiö niin vaatii.

**Augmentilla** on alla mainituissa tilanteissa oikeus sulkea **palvelu** ja/tai rajoittaa **skuutin** käyttöä. Sulkemisella tarkoitetaan tämän **sopimuksen** kautta saatavien kaikkien **palveluiden** estämistä. Käytön rajoittamisella tarkoitetaan sopimuksen kautta saatavan yhden tai useamman **palvelun** käytön estämistä.

**Augmentilla** on oikeus rajoittaa **skuutin** käyttöä, mikäli **asiakkaalla** on erääntyneitä **palvelumaksuja**, **skuutti** on varastettu, kadonnut tai sitä on oikeudettomasti käytetty taikka se on oikeudettomasti toisen hallussa. **Skuutin** käyttöä voidaan rajoittaa sen ajonopeutta alentamalla tai sen käyttöaluetta rajaamalla.

**Augmentilla** on oikeus sulkea **palvelu** kokonaan tai osaksi, jos

- Erääntynyttä maksua ei ole maksettu kahden (2) viikon kuluessa maksukehotuksen lähettämisestä,
- Se on tarpeen väärinkäytösten tai vahinkojen estämiseksi,
- **Asiakas** on asetettu konkurssiin tai viranomainen on todennut **asiakkaan** muutoin maksukyvyttömäksi,
- Kehotuksesta huolimatta muita kuin maksuja koskevia **sopimuksen** mukaisia velvollisuuksia ei ole noudatettu.

Augment ei sulje tai rajoita **palvelun** käyttöä maksujen laiminlyönnin vuoksi, jos maksun laiminlyönnin voidaan osoittaa johtuvan yllättävästä sairaudesta, tai muusta siihen verrattavasta, **asiakkaasta** riippumattomasta syystä, ja erääntynyt maksu maksetaan yhden (1) kuukauden kuluessa maksukehotuksen lähettämisestä, tai laskusta on tehty perusteltu laskuhuomautus, ja riidaton osa maksusta on maksettu määräaikana.

### Palvelun tai sopimusehtojen muutos

**Palvelun** ja sen ominaisuudet tai sovellettavat ehdot voivat muuttua. **Asiakkaalla** on oikeus irtisanoa **sopimus** päättyväksi kuukauden kuluessa saatuaan tiedon olennaisesta **palvelua** koskevasta muutoksesta.

**Augment** ilmoittaa olennaisista palvelun sisällön muutoksista viimeistään kuukautta ennen muutosta **asiakkaan Augmentille** antamaan sähköpostiosoitteeseen. **Palveluun** sovelletaan uusia sopimusehtoja niiden voimaantulosta alkaen.

Jos muutos perustuu lainsäädännön muutokseen tai viranomaisen päätökseen, **Augmentilla** on oikeus toteuttaa muutos siitä päivästä lähtien, kun lain muutos tai viranomaisen päätös tulee voimaan.

### Aineettomat oikeudet

Augmentin palveluihin ja tuotteisiin liittyvät aineettomat oikeudet kuten tekijänoikeudet, tuotemerkit ja patentit kuuluvat Augmentille tai kolmannelle taholle. Augment myöntää rajoitetun käyttöoikeuden sopimuksen voimassaoloajaksi Sopimuksen mukaiseen Palveluun sekä Sopimuksen perusteella toimitettujen ohjelmistojen konekielisiin versioihin ja asiakirjoihin.

Palvelua ja sen yhteydessä käyttöoikeuksin luovutettuja laitteistoja, ohjelmistoja, asiakirjoja ja muuta aineistoa on käytettävä Augmentin tai kolmannen tahon, kuten ohjelmiston omistajan, antamien ohjeiden mukaisesti ja vain sovittuun tarkoitukseen.

Käyttöoikeuden päättyessä Augment voi pyytää Asiakasta palauttamaan tai hävittämään tämän muun aineiston ohjekirjat, muut asiakirjat tai ohjelmistot.

<div class="page"/>

### Ylivoimainen este

Kumpikaan osapuoli ei vastaa sopimus- tai korvausvelvoitteestaan siltä osin kuin Sopimuksen noudattamista rajoittaa, estää tai viivästyttää ylivoimainen este.

Ylivoimaisella esteellä tarkoitetaan seikkaa, jota osapuoli ei kohtuudella ole voinut ottaa lukuun Sopimusta tehtäessä ja joka on osapuolesta riippumaton. Tällainen seikka voi olla esimerkiksi poikkeuksellisista sääolosuhteista johtuvat olosuhteet, kansallinen poikkeustila, työselkkaus, luonnonmullistus, energiajakelun keskeytys, maksuliikenteen keskeytys, lainsäännös tai viranomaismääräys tai -päätös, ulkopuolisen aiheuttama kaivuu-, laite- tai vastaava vahinko sekä edellä mainituista seikoista johtuvat Augmentin alihankkijan tai toimittajan toimitusvirheet.

Jos sopimuksen täyttäminen estyy tai viivästyy ylivoimaisen esteen vuoksi, velvoitteen täyttämisaikaa jatketaan sen verran kuin olosuhteet huomioon ottaen on pidettävä kohtuullisena.

### Henkilötietojen käsittely, evästeet

Augment käsittelee henkilötietoja soveltuvan tietosuojalainsäädännön mukaisesti. Tarkemmat tiedot henkilötietojen käsittelystä ja evästeiden on Augmentin tietosuojasopimuksessa, joka löytyy Augmentin nettisivuilta.

### Vastuunrajoitus

Augment ei ole vastuussa mistään aiheuttamastaan välillisestä tai epäsuorasta vahingosta, ellei Augment ole aiheuttanut sitä tahallisesti tai törkeän tuottamuksellisesti.

### Sopimuskieli

Tämän Sopimuksen ensisijainen sopimuskieli on suomi. Mahdollisissa ristiriitatilanteissa eri kieliversioiden välillä suomenkielinen versio on määräävä.

### Erimielisyydet

Erimielisyydet tulee pyrkiä ratkaisemaan osapuolten välisin neuvotteluin. Sinulla on oikeus nostaa kanne Augmentia vastaan Suomessa sijaitsevan kotipaikkasi käräjäoikeudessa. Jos erimielisyyden ratkaisemiseen ei ole muutoin toimivaltaista tuomioistuinta, sopimusta koskevat riitaisuudet käsitellään Seinäjoen käräjäoikeudessa.

Asiakkaalla on oikeus saattaa Sopimusta koskeva erimielisyys käsiteltäväksi Kuluttajariitalautakuntaan, jonka päätökset ovat luonteeltaan suosituksia.

### Sopimusehtojen voimassaolo

Nämä Augmentin yleiset sopimusehdot ovat voimassa Suomessa 31.1.2023 alkaen toistaiseksi.

<div class="page"/>

### Määritelmät

- Augment – Augment Mobility Ab, virallinen osoite Upankatu 1, 60100 Seinäjoki ja Augment Mobility Ab:n kanssa samaan yritysryhmään kuuluvat yritykset
- Skuutti – Palveluun kuuluva Augmentin sähköpotkulauta
- Sopimus – Tämä sopimus
- Palveluehdot – Tämän Sopimuksen ehdot
- Palvelumaksu – Tähän Sopimukseen liittyvät käyttöveloitukset, jotka veloitetaan 1kk, 3kk tai 24 kk välein
- Minimisopimuskausi – Sopimusaika, minkä ajan Sopimus on voimassa määräaikaisena ja jonka jälkeen Sopimus jatkuu toistaiseksi voimassa olevana, ellet ole irtisanonut sitä Sopimuksen ehtojen mukaisesti ennen määräajan päättymistä
- Asiakas – asiakas, joka solmii palvelusopimuksen Augmentin kanssa. Tämän Sopimuksen osapuolena olet vastuussa Skuutista, Palvelumaksuista ja Käytöstä.
- Asiakaspalvelu – Augmentin asiakaspalvelu
- Vaihtoskuutti – Sinulla käytössä ollut Skuuttia vastaava Augmentin korjaama ja tarkistama vaihtolaite. Vaihtoskuutit ovat Augmentin korjaamia ja tarkastamia. Vaihtoskuuteissa voi olla käytön jälkiä.
- Pantinsaaja – Danske Bank AB
- Peruutusoikeus – Lakisääteinen oikeus irtisanoa tämä Sopimus kuluttajansuojalain (38/1978) etämyyntiä koskevien säännösten mukaisesti 14 päivän sisällä tilauksesta
- Lisäpalvelut – Tähän Sopimukseen erikseen tarjottavat palvelut, jotka edellyttävät tämän Sopimuksen voimassaoloa
- Kuluvat osat – Skuutin käytön yhteydessä normaalisti kuluvat osat kuten renkaat ja jarrupalat
- Vika – Skuuttiin normaalissa käytössä tuleva odottamaton ongelma, joka estää Skuutin käyttämistä tai rajoittaa sitä.
- Vahinko – Käyttäjästä tai olosuhteista aiheutuva Skuutin odottamaton vikaantuminen normaalin käytön ulkopuolella esim. kaatuminen, törmääminen tai kastuminen

<div class="page"/>

### Etämyynnin peruutuslomake

Täytä lomake ja pakkaa mukaan palautuspakettiin, jotta peruutuksesi ja palautuksesi voidaan käsitellä. Täytä sopimusta koskevat kohdat erityisen huolellisesti.

Nimi: \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

Tilauksen yhteydessä käytetty sähköpostiosoite: \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

Katuosoite: \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

Puhelinnumero: \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

Peruutuksen päivämäärä: \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

Ostin palautettavan tuotteen:  Netistä  Tilasin puhelimitse  Minulle soitettiin

Palautuksen syy:

 Tuote/palvelu ei vastannut odotuksiani, koska \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 Tuote/palvelu ei vastannut myyjän kanssa sovittua, koska \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 Minulla ei ole käyttöä tuotteelle/palvelulle, koska \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 Tuotteen/palvelun käyttöönotto ei onnistunut, koska \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 Muu syy: \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_
